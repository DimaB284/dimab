<html>
<Head>
<Title> Saud Arabia
</Title>
<link rel="shortcut icon" href="images/flag.jpg" type="jpg">
</Head>
<body>
<h1 style="color: #00f000;text-align: center;"> Саудівська Аравія </h1>
<p>Сау́дівська Ара́вія, офіційна назва Королі́вство Сау́дівська Ара́вія (араб. Аудіо المملكة العربية السعوديةопис файлу, Аль-Мамляка аль-Арабія ас-Саудія‎) — 
найбільша за площею (близько 2 150 000 км2) арабська держава Передньої Азії, займає більшу частину Аравійського півострова і є другою за площею після Алжиру 
країною Арабського світу. Межує з Йорданією, Іраком на півночі, з Кувейтом на північному сході, Катаром, Бахрейном та Об'єднаними Арабськими Еміратами на сході, 
з Оманом на південному сході і з Єменом на півдні. Це єдина країна, що водночас має берегову лінію уздовж Червоного моря та Перської затоки і більшу частину 
території якої займає посушлива безплідна пустеля.</p>

<p>Територія сучасної Саудівської Аравії складається з чотирьох колись окремих регіонів: Хіджаз на узбережжі Червоного моря, Неджд в центральній частині півострова, 
а також частин Ель-Хаса на узбережжі Перської затоки і Асір на південному заході.Королівство засноване 1932 року Ібн-Саудом. Він об'єднав чотири регіони в одну 
державу шляхом низки завоювань, починаючи із захоплення Ер-Ріяду у 1902 році, прабатьківщини його родини, Саудитів. З того часу країна є абсолютною монархією і 
керується з дотриманням ісламських традицій. Ваххабізм проголошено «панівною особливістю Саудівської культури».Саудівську Аравію іноді називають «Країною Двох Святих Мечетей», 
маючи на увазі Мечеть Аль-Харам (у Мецці) та Аль-Масджід Аль-Набауї (в Медіні), два найсвятіші місця в Ісламі. Кількість населення королівства становить 28 700 000 осіб, з них 
20 млн є його громадянами і 8 млн — іноземці.</p>

<p>Саудівська Аравія є другим у світі виробником і першим експортером нафти, а також контролює другі у світі за об'ємами запаси нафти. Спираючись на поклади викопних видів палива, 
королівство класифікують як економіку з високим рівнем доходів, з високим індексом людського розвитку, воно є єдиною арабською країною, що має членство у Великій двадцятці. Однак 
країна має найменш диверсифіковану економіку серед усіх держав-членів Ради співробітництва арабських держав Перської затоки. У країні встановлений авторитарний режим, тому міжнародна 
організація Freedom House оцінює її як «Не вільна». Саудівська Аравія посідає четверте місце у світі за розміром військових витрат і, за свідченнями SIPRI, є другим у світі імпортером зброї.
Саудівська Аравія вважається регіональною силою. У додаток до  РСАДПЗ, країна є активним членом Організації Ісламського співробітництва, ОПЕК і Ліги арабських держав.</p>
  <img src="images\SA.png">
</body>
</html>